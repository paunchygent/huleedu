
# Impulser 2: Renässansen

## Sanna renässansmänniskor

Land i sikte! hördes ropet från mastkorgen. Efter att skeppen hade seglat västerut över Atlanten oavbrutet i trettiosex dagar såg utkiken en ny och främmande kust. Det var den 12 oktober 1492 som Christofer Columbus och hans tre skepp nådde land. Columbus hade upptäckt Amerika utan att själv förstå vad han hade gjort – hela sitt liv trodde han att han hittat en ny väg till Indien.

Columbus tillhörde en ny tidsålder, renässansen. De senaste hundra åren hade lärda män intresserat sig allt mer för antikens författare och tänkare, och tidigare okända handskrifter från Grekland hade återfunnits.

Den kanske viktigaste uppfinningen av alla, och som också skapade villkoren för den nya perioden, var boktryckarkonsten. Tekniken att trycka böcker gav världens första löpande-bandprodukt och resulterade i att tillgången på litteratur ökade drastiskt.

En av de författare vars böcker trycktes i stora upplagor var Erasmus av Rotterdam (1466–1536). Han var prästutbildad, men verksam som lärare och författare. Hans största intresse var den grekiska antiken.

I sitt verk *Dårskapens lov* låter han Dårskapen själv, personifierad av en kvinna, tala direkt till läsaren.

## Renässansen

Ordet renässans betyder pånyttfödelse och det är antikens litteratur, konst och arkitektur som föds på nytt. Renässansen, som var en typisk hov- och stadskultur, började i Norditalien redan på 1300-talet och spred sig sedan till länder som Frankrike, Spanien och England. I Sverige var det först under drottning Kristina på 1600-talet som renässansen gav avtryck i litteraturen.

Under renässansen upptäcktes Amerika av Columbus och den katolska kyrkan splittrades genom uppkomsten av de protestantiska kyrkorna i norra Europa. Detta ledde till blodiga religionskrig i många länder. I flera europeiska stater utvecklades en stark furstemakt, där idealet var en härskare som kunde ge folket trygghet i oroliga tider. En viktig uppfinning var boktryckarkonsten.

> ”Vem vågar påstå att inte varje levnadsålder i det mänskliga livet blir sorgfylld, eländig, glädjelös och outhärdlig, om njutningen – dårskapens krydda – saknas? Jag skulle kunna som ett utmärkt bevis härför anföra de berömmande ord som den store Sofokles fäller om mig i följande sentens: ’Det behagligaste livet består i att vara oförståndig.’”
>
> Erasmus av Rotterdam, *Dårskapens lov*, 1511

Erasmus av Rotterdam var inte den enda som hade ett stort intresse för antiken. Också fransmannen François Rabelais (ca 1494–1553) hade kommit i kontakt med de nya tankar som flödade in från Norditalien. Precis som Erasmus hade Rabelais en bakgrund inom kyrkan. Han hade varit munk, men lämnade klosterlivet och började studera grekiska, juridik och medicin. Han bröt tidvis helt med den katolska kyrkan. Rabelais var en sann renässansmänniska som gick sin egen väg.

I berättelsen om jätten Gargantuas märkliga öden och äventyr kunde Rabelais kritisera den föråldrade utbildning som drevs av kyrkan. Gargantua skulle nämligen läsa vid universitetet i Paris, vilket orsakade en del problem på grund av hans storlek. Sagoformatet gjorde det möjligt för Rabelais att få skrattarna på sin sida och på så sätt undvika censur. Efter många dråpliga äventyr slutar berättelsen med att Gargantua grundar en ny klosterorden som han kallar Theleme eller ”Önskan”. Den har en enda regel: ”Gör vad du vill!”

*sentens* – visdomsord

> ”… ty vi människor är alltid färdiga att göra det som är förbjudet och vi åtrår det som är oss nekat. Tack vare denna frihet uppstod mellan dem alla en berömvärd tävlan om att göra vad de såg behaga var och en. Om en man eller kvinna sade: ’Låt oss dricka’, så drack alla. Om någon sade: ’Låt oss spela’, så spelade alla. Och om han eller hon sade: ’Låt oss gå ut och ströva omkring i skog och mark’, så följde alla med.”
>
> François Rabelais, *Den store Gargantuas förskräckliga leverne*, 1534

### "Sjung o gudinna"

Jätten Gargantua äter sin måltid. Illustration av Gustave Doré.

#### Samtala om texten

- **Fråga 1** Vad förenar Erasmus av Rotterdam och Rabelais i de korta utdragen? Vilken livssyn ger de uttryck för?
- **Fråga 2** Vilken sanning tycker du finns i Gargantuas resonemang om att vi människor dras till sådant som är förbjudet?
- **Fråga 3** Vad tänker du själv om principen ”Gör vad du vill”? Kan man verkligen göra allt man vill?

#### Diskutera

1. Vilken uppfinning är mest banbrytande för forskning och kunskapsspridning – skrivkonsten, boktryckarkonsten eller internet? Motivera!
2. I inledningen på det här kapitlet fick du läsa att Columbus visserligen kan uppfattas som en renässansmänniska, men att han sannolikt aldrig var medveten om det själv. Erasmus av Rotterdam, Rabelais och Copernicus kanske mera kände att de stod på tröskeln till en ny tid. Vad är det som kännetecknar din egen tid? Hur kommer människor att se på den i framtiden, tror du?

### Kyrkan kontrollerade vetenskapen

Ännu under renässansen samlades all vetenskap inom kyrkan och dess läroanstalter. Teologi var sedan universitetens tillkomst under medeltiden det viktigaste ämnet. Det var en polsk astronom som tidvis vistats i Italien, Nicolaus Copernicus (1473–1543), som var den första att sammanställa all då tillgänglig kunskap om universum. Copernicus var den förste som med vetenskapliga observationer kunde ge stöd åt teorin om att jorden kretsade runt solen och inte tvärtom, vilket var den allmänna uppfattningen. Copernicus visste att hans insikt kunde vara farlig och förbjöd publicering så länge han var i livet.

*Renässansen*

Renässansen, vars idéer påverkade Rabelais så starkt, började i norra Italiens självständiga städer. Florens hade varit en mäktig stad redan under medeltiden och behöll sin ledande roll under de kommande århundradena. Där skapade arkitekten Filippo Brunelleschi de främsta exemplen på renässansens byggnadsstil. När Florens byggde ett nytt fattighus använde Brunelleschi antika förebilder som inspiration. Antikens pelare fick en ny funktion genom att inte bara bära upp taket utan också förena höga valv. På det sättet skapade han en ny höjd åt byggnaden. Brunelleschi är också mannen bakom den mest kända byggnaden i staden, kupolen till stadens katedral som reste sig högre än något annat vid den tiden.
Till Florens kom också den konstnär som mer än alla andra brukar knytas till begreppet renässansmänniska, nämligen Leonardo da Vinci. Den svenske 1900-talsförfattaren Pär Lagerkvist låter Bernardo, en av karaktärerna i romanen *Dvärgen*, likna Leonardo.

> ”Han är otroligt nyfiken. Han snokar i allting, allt ska han ha reda på och fråga om. Han frågar ut arbetarna om deras verktyg och arbetsmetoder och anmärker och skäller på dem. Han kommer hem med blommor från sina vandringar utanför staden och sätter sig och plockar sönder dem för att se hur de ser ut inuti. Och han kan stå i timtal och iaktta fåglarnas flykt, som om det också vore någonting märkvärdigt. Till och med huvuden av mördare och tjuvar som sitter spetsade utanför stadsporten och som är så gamla att ingen gillar att se dem mer, kan han stå länge och begrunda som märkvärdiga gåtor, och rita av dem med ett silverstift. Och när Francesco hängdes för några dagar sen på torget här utanför var han med och tittade på, allra längst fram bland barnungarna, för att se riktigt. Om nätterna står han och ser på stjärnorna. Hans nyfikenhet omfattar allting.”
>
> Pär Lagerkvist, *Dvärgen*, 1944

### "Sjung o gudinna"

#### Samtala om texten

- **Fråga 1** Vad kännetecknar Bernardo?
- **Fråga 2** Vilka olika ämnen är Bernardo intresserad av?
- **Fråga 3** Vilka arbetsmetoder använder han sig av?
- **Fråga 4** Finns det några spår av Leonardos arbetssätt i gymnasiets ämnen och arbetsmetoder? Ge exempel!

#### Diskutera

Bernardos arbetssätt kan sägas vara kännetecknande för renässansmänniskans nyfikenhet. Hon ville själv ta reda på hur saker och ting verkligen var i stället för att få allting beskrivet för sig. Hurdan är du? Vad motiverar dig att lära dig nya saker? Vad väcker din nyfikenhet och kreativitet? Kort sagt, vad krävs för att du ska lyckas med dina studier? Jämför dina tankar med en kamrat.

*Renässansen*

Leonardo da Vincis *Den vitruvianske mannen* grundar sig på den romerske vetenskapsmannen Vitruvius teori om kroppens byggnad.

### Den nya furstemakten

En furste i en italiensk stadsstat under 1400-talet tävlade med andra furstar i sin omgivning om allt. Det gällde att ha den rikaste handeln, den vackraste katedralen och de skickligaste konstnärerna i sin tjänst. Kriget var aldrig längre bort än ett brutet fredsavtal. Det kunde vara fred den ena dagen och krig den andra. Länge hade det funnits olika handböcker, eller furstespeglar, som kunde användas när en ung kung fick sin uppfostran. Men det var ingen självklarhet hur en stadsstat skulle styras för att bli stark och rik.
Många människor i de italienska stadsstaterna hade en stark önskan att få slut på krigen och splittringen. Det var antagligen det som fick Niccolò Machiavelli (1469–1527) att skriva sin bok *Fursten*. Machiavelli, som var jurist, statsman och diplomat för Florens räkning, hade sett vilka förskräckliga följder splittringen bland de italienska småstaterna fick. I *Fursten* förespråkar han en stark och enväldig härskare som slår ner allt motstånd för att skapa fred. Offren på vägen dit är oväsentliga eftersom den starka staten är bäst för vanliga medborgare. När Machiavelli skrev om hur en furste bör hålla sina löften gjorde han det med egna erfarenheter av de politiska motsättningarna mellan de italienska stadsstaterna. Sedan boken trycktes och spreds efter Machiavellis död har den fortsatt att väcka uppmärksamhet och förargelse.

> Niccolò Machiavelli målad av Santi di Tito i mitten av 1500-talet.

#### Hur en furste bör hålla sina löften

Att en furste bör ha en läromästare som till hälften är djur och till hälften människa betyder att en furste måste kunna använda sig av både människans och djurets natur och att den ena inte kan bestå utan den andra.

En furste måste alltså väl kunna använda sig av djurets natur och han bör välja räven och lejonet som sina förebilder, ty lejonet kan inte försvara sig mot fällor och räven kan inte försvara sig mot vargar. Man är alltså tvungen att vara räv för att se fällorna och lejon för att skrämma vargarna. Den som i all enkelhet förlitar sig på lejonets natur förstår inte detta. En klok furste kan följaktligen inte och bör inte hålla ord när detta är till skada för honom och när de skäl som förorsakade hans löften inte längre är för handen. Om alla människor var goda skulle denna föreskrift inte vara riktig, men eftersom människorna är onda och inte är ordhålliga mot dig behöver du inte vara ordhållig mot dem. Det fattas heller aldrig legitima skäl för en furste när han söker motiv till att inte hålla sitt ord. På detta skulle man kunna ge ett otal exempel och påvisa hur många fredslut och hur många löften som inte har uppfyllts och som har varit värdelösa på grund av furstarnas trolöshet. Den som bäst har förstått att utnyttja rävens egenskaper har lyckats bäst. Men man måste kunna förkläda rävenaturen väl och vara en stor hycklare och skrymtare. Människorna är så enfaldiga och så villiga att lyda det som ögonblicket bjuder, att den som bedrar alltid finner dem som låter sig bedras.

> Niccolò Machiavelli, *Fursten*, 1532  
> Översättning av Karin Hybinette

#### Samtala om texten

- **Fråga 1** Varför är lejonet och räven så bra förebilder för den som vill vara en framgångsrik furste?
- **Fråga 2** Vilket är skälet till att en furste inte behöver hålla sitt ord?
- **Fråga 3** Vilken människosyn tycker du att Machiavelli ger uttryck för i utdraget?

#### Diskutera

Hur bör en ledare i dag vara? Gör en lista över några egenskaper som alla ledare bör ha. Hittar ni några av dessa egenskaper hos Machiavellis furste? Bryter några av de egenskaper ni valt helt mot Machiavellis råd?

#### Tala

Många, både i politiken och i affärsvärlden, fascineras än i dag av Machiavellis *Fursten*. Föreställ dig att du är en företagsledare som måste övertala dina anställda att arbeta mer tid för samma lön för att konkurrensen i branschen är så hård. Om satsningen lyckas kommer du att kunna höja lönerna senare. Hur skulle en demokratisk respektive en auktoritär ledare föra fram informationen? Arbeta i par. Välj en ledartyp var och skriv ett kort tal till företagets anställda. Framför era tal för varandra.

#### Undersök

Machiavelli hade läst och kände till den antika litteraturen om statskonsten. Naturligtvis beundrade han de antika hjältarna. Läs hans lilla bok *Fursten* och ta reda på hur idén om att ”en furste bör ha en läromästare som till hälften är djur och till hälften människa” styrks med antika exempel.

> ”I begynnelsen skapade Gud himmel och jord …” Första sidan i Gutenbergs bibel från 1455.

*Renässansen*

I

### Cervantes och romankonsten

Spanjoren Miguel de Cervantes (1547–1616) levde ett äventyrligt och ofta farofyllt liv. Han stred i slaget vid Lepanto, sårades svårt i vänster hand och tillbringade sedan flera år som fånge i Alger innan han lyckades återvända till Spanien. När han kom hem möttes han av skulder och magra arbetsmöjligheter, men han fortsatte envist att skriva.

Det var sannolikt under en av sina fängelsevistelser som Cervantes började forma berättelsen om riddaren från La Mancha. Romanen *Don Quijote* (1605/1615) förenar satir och äventyr med skarp samtidsskildring. Den föråldrade adelsmannen Alonso Quijano läser så många riddarromaner att han tappar fotfästet i verkligheten. Han tar namnet Don Quijote de la Mancha, rustar upp sin gamla häst Rosinante och övertalar grannen Sancho Panza att följa med som vapendragare.

#### Don Quijote – idealisten och drömmaren

Don Quijote och Sancho Panza blev urtypen för ett komiskt radarpar. Don Quijote är den obotliga idealisten och drömmaren, medan Sancho Panza står stadigt förankrad i vardagen. Den kända episoden med väderkvarnarna visar hur de två ser på världen genom helt olika linser.

> ”Lyckan står oss bi, käre Sancho; där borta ser du trettio, kanske fler, av de förskräckligaste jättar som finns. Jag ämnar strida mot dem, och med bytet jag erövrar skall jag grundlägga vår framtida rikedom. Märk väl att det är ett krig som behagar himlen, ty jag befriar jorden från detta onda släkte!”
>
> ”Vilka jättar?” invände Sancho Panza. ”Det där som syns där borta är ju inga jättar utan väderkvarnar, och det som tycks armar är vingarna som vinden sätter i rörelse.”
>
> ”Man kan lätt se,” svarade Don Quijote, ”att du inte läst några riddarromaner. De där är jättar, och vill du dra dig undan så gör det – men bed under tiden för min seger.”
>
> Med dessa ord satte han sporrarna i Rosinante, sänkte lansen och red rakt mot den första kvarnen. Ett vindkast fångade vingen, lansen slogs i bitar och både ryttare och häst kastades hårt mot marken.

Sancho Panza skyndade fram, suckade över sin herres oförbätterliga fantasier och hjälpte honom på fötter. Don Quijote förklarade förnärmad att trollkarlen Freston naturligtvis hade förvandlat jättarna till väderkvarnar – annars hade han redan hunnit segra.

> Miguel de Cervantes, *Don Quijote*, 1605  
> Översättning av Edvard Lidforss

*Väderkvarnar i La Mancha, Spanien. I förgrunden ser vi rekvisita som illustrerar Don Quijotes riddarideal.*

#### Samtala om texten

1. Ge exempel ur utdraget som visar att Don Quijote är förvirrad medan Sancho Panza är tryggt förankrad i verkligheten.
2. Vad driver Don Quijote? Hur ser han på sig själv och sitt uppdrag?
3. Hur reagerar Don Quijote och Sancho på nederlaget mot väderkvarnen? Förklara varför Don Quijote ändå inte ger upp.
4. Hur visar Sancho Panza sin lojalitet, trots att han genomskådar Don Quijotes fantasier?

### "Sjung o gudinna"

*Don Quijote anses ofta vara den första moderna romanen. Den realistiska skildringen av 1500-talets Spanien förenas med satir över riddarromaner och en varm blick för människors drömmar och svagheter.*

Cervantes låter läsaren möta ett Spanien i förändring. Don Quijote och Sancho Panza utvecklas ständigt under resan – de är inga statiska figurer utan människor som prövas, misstar sig och förändras. Kombinationen av vardagsnära detaljer och komiska inslag gör att romanen fortfarande känns levande mer än fyrahundra år efter att den skrevs.

Serietecknaren Martin Kellerman har beskrivit hur han, efter en svår period, valde att ”göra något åt eländet” genom att skildra vardagen i serien *Rocky*. Precis som Cervantes använder han humor, självdistans och vänskapliga dialoger för att spegla samtiden.

#### Samtala om texten

1. Vad går Rockys ”bästa affärsidé” ut på och hur anknyter den till vardagens motgångar?
2. Vilka likheter ser du mellan Rocky och hans kompis respektive Don Quijote och Sancho Panza?
3. Hur tolkar du avslutningsrepliken i serien? Vad säger den om självbild och vänskap?

#### Diskutera

Hur fördelar ni rollerna mellan idealist och realist i er egen vardag? Arbeta i par. Den ena tar idealistens perspektiv och lyfter möjligheterna, den andra håller fötterna på jorden. Välj ett ämne – till exempel privatbilismens framtid, skolmaten eller sociala medier – och förbered en kort dialog som ni framför för klassen.

#### Undersök

Medievärlden är full av radarpar som kompletterar varandra: Helan och Halvan, Tom och Jerry, Thelma och Louise eller Rocky och hans vapendragare. Välj ett sådant par tillsammans med en kamrat och analysera varför samspelet fungerar. Finns det spår av Don Quijote och Sancho Panza i deras dynamik?

#### Skriv

Vilka ”väderkvarnar” finns att kämpa mot i dag? Skriv en kort modern version av episoden där du låter en nutida Don Quijote – gärna tillsammans med en vän – ta sig an ett modernt problem, till exempel klimatet, näthat eller konsumtionshets. Beskriv både idealistens och realistens perspektiv.

## s. 124

⸻
Gåtan Shakespeare
Det har kommit en ny författare till staden, en man som inte skyr några medel för att nå framgång: ”som en kråka har han flaxat upp ur sitt skrå och prytt sig med fjädrar som han har tagit från de riktiga författarna”, skrev en bitter konkurrent som ansåg att en ny författare stulit hans idéer.
Året var 1592, platsen var London och mannen som orsakade de upprörda känslorna var William Shakespeare (1564–1616).
Varför den då 28-årige Shakespeare lämnade sin familj i Stratford-upon-Avon och sökte sig till Londons teatervärld vet vi inte. Inte heller vet vi varför inte en enda av Shakespeares pjäser bär hans egen signatur. Vad som däremot är obestridligt är att William Shakespeare numera anses som världens främste dramatiker. Ryktbarheten vilar på de 37 pjäser som finns bevarade. Pjäserna samlades och skrevs ner av hans vänner vid teatern efter hans död. Kollegorna insåg Shakespeares snille och skrev helt enkelt ner sina roller som de kom ihåg dem.
Under sin livstid gav Shakespeare däremot ut en samling med inte mindre än 154 sonetter. Sonettsamlingen gavs ut 1609, men skrevs troligen i början av 1590-talet. I sonetterna kommer läsaren personen Shakespeare lite närmare. En av de mest kända är sonett nummer 18:
⸻
Evig sommar
Skall jag dig likna vid en sommardag?
Mig synes sommarens kontrakt för kort,
ty du har mer av måtta och behag
än Maj, vars knoppar slits av stormen bort.
Än strålar solens öga alltför klart,
än har dess gyllne sken i skyar gömts,
och allting skönt skall skövlas alltför snart,
som därtill av natur och öde dömts.
I evig sommar dock din skönhet står
och Döden skall ej yvas någonsin,
att vissnande du i hans skugga går,
då i evärdlig sång du slutits in.
Så länge bröst kan andas, ögon se,
skall dikten leva och sitt liv dig ge.
William Shakespeare, 1609
Översättning av Erik Blomberg
⸻
124
Sjung o gudinna
⸻

## s. 125

Här är den exakta avskriften av sidan 125, separat och med sidnumret tydligt markerat:
⸻
Fem Shakespearefakta
    •    William Shakespeare föddes i Stratford-upon-Avon som son till en handskmakare. Han gifte sig som artonåring, men lämnade hustru och barn för London och arbetade sig snabbt upp som skådespelare och pjäsförfattare.
    •    Shakespeare och hans teatergrupp uppförde teatern Globe Theatre i London. Shakespeare var själv delägare i teatern.
    •    Shakespeare skrev över trettio pjäser. Han skrev krönikespel, sagospel, komedier och tragedier.
    •    Shakespeare återvände till sin hemstad i slutet av sitt liv som en förmögen man. Han gravsattes i samma kyrka som han döptes i.
    •    Inom forskningen har det länge pågått en diskussion om den lågutbildade Shakespeare, som aldrig var ute och reste i världen, verkligen kan ha skrivit de pjäser som bär hans namn. Vissa menar att pjäserna måste vara skrivna av någon annan, med högre bildning, men ännu har ingen sådan teori kunnat styrkas.
Bildtext:
William Cousins porträtt av William Shakespeare tros likna verklighetens Shakespeare, men det finns ingen säker kunskap om hans utseende.
⸻
Samtala om texten
    1.    Sonetten inleds med en fråga, som resten av dikten sedan besvarar. Hur lyder egentligen svaret?
    2.    Varför heter dikten Evig sommar, tror du?
    3.    Sonett nummer 18 anses vara den vackraste av Shakespeares alla sonetter. Vissa anser den vara en av de vackraste dikter som skrivits. Hur berörs du av dikten?
⸻
Undersök
Sonetten är ett av renässansens vanligaste versmått. En sonett består av 14 rader som skrivs i grupper om 4 + 4 + 3 + 3 rader men det finns andra sätt att skriva sonetter också.
Rimflätningen håller ihop stroferna men är ibland komplicerad. Slutraden ska överraska eller sammanfatta sonetten.
Undersök hur väl Evig sommar stämmer överens med hur sonetter vanligen skrivs.
⸻
Tipsruta:
I Upplev litteraturen 2 hittar du sonetter av Francesco Petrarca (s. 96) och Malte Persson (s. 98).
⸻
Renässansen 125
⸻

## s. 126

⸻
Teater under hovets beskydd
Pjäsförfattarens och skådespelarens verklighet i Elisabeth I:s (1533–1603) England var hård. Skådespelaryrket ansågs mycket tvivelaktigt och bekämpades av de troende på grund av några ord i Moseböckerna i Bibeln om att en man inte ska klä sig som en kvinna och en kvinna inte ska bete sig som en man.
Fast all misstro mot teatern kanske inte enbart berodde på att de kvinnliga rollerna spelades av unga pojkar på Shakespeares tid. Det ibland kringflackande livet utanför London, och den osäkra inkomsten, gjorde skådespelarens liv hårt. Knappast några föräldrar önskade detta yrke som en framtid för sina barn. Teaterpubliken måste alltid vinnas, men den var så blandad att det kunde vara en svår uppgift. Den enkla ståplatspubliken måste överröstas och fångades ofta bäst av grova sexskämt och anspelningar på aktuella händelser. Den bättre betalande publiken måste vinnas med högtidliga utläggningar, som anspelade på deras bakgrund och utbildning.
Lösningen för skådespelartruppen var att ha många pjäser på repertoaren, att ibland improvisera och ständigt hitta nya pjäser. Att spionera på konkurrerande teatertrupper och helst kopiera deras framgångar hörde till vardagen.
Trots att det gått mer än fyrahundra år sedan Shakespeares pjäser mötte publiken första gången berör de fortfarande människor världen över. En pjäs som ständigt kommer i nya…
⸻
Globe Theatre – Shakespeares teater
Det finns bara en bevarad teckning av Globe Theatre. Teatern brann ner 1613, men en rekonstruktion av Globe Theatre uppfördes 1997. Från början spelade man teater på gårdarna utanför värdshusen. Spåren av detta märks i det som kom att bli renässansens teaterhus, som Globe Theatre är ett exempel på.
Scenen var högt belägen och sköt ut över den enklare ståplatspubliken som höll till nedanför. Bakom scenen reste sig en byggnad som kunde tjäna som en borg med torn och rum, och där övervåningen till exempel kunde föreställa Julias balkong i pjäsen Romeo och Julia. Runt om teaterns gård och i anslutning till scenbyggnaden reste sig en rund byggnad med bättre platser för sittande publik i så kallade gallerier.
⸻
”Sjung o gudinna” 126
⸻

## s. 127

Här är den exakta avskriften av sidan 127, separat och med sidnumret markerat:
⸻
Cate Blanchett spelar drottningen av England i filmen Elizabeth: The Golden Age.
Elisabeth I:s tid vid makten kallades ”den gyllene eran” och har en höjdpunkt i samband med att det spanska hotet avvärjs, när den stora armadan förstörs 1588.
En av Shakespeares mest spelade pjäser i moderna uppsättningar är Köpmannen i Venedig.
Den handlar om affärsmannen Antonio som lånar ut pengar till sin vän Bassanio. Bassanio behöver pengar för att kunna fria till den vackra arvtagerskan Portia. Vänskapen mellan de två männen är så stark, att Antonio inte kan neka Bassanio någonting, trots att inte heller han är stadd vid kassa. Antonios kapital är bundet i fartyg som väntas i hamn vilken dag som helst. Vad ska de två vännerna göra?
När inte någon av dem har pengar får de vända sig till den som har: Shylock. Som så ofta i Shakespeares pjäser är rollen som den judiske penningutlånaren fylld av dubbeltydighet. Den tar dels fasta på publikens judehat i Elisabeth I:s England, dels väcker den åskådarens osäkerhet om inte Shylock ändå är värd sympati, trots sitt olyckliga öde att vara avskydd och förföljd.
⸻
Renässansen 127
⸻

## s. 128

Möt Shylock – en människa som alla andra
Shylock är jude och därmed i motsats till de kristna inte förhindrad av sin tro att låna ut pengar mot ränta. Han kan göra det möjligt för Antonio att vara den gode vännen och för Bassanio att vara den flotte friaren så att allt kan gå enligt ritningarna. Men tänker Shylock ställa upp på det?
ANTONIO: Nå, Shylock, får vi räkna på er hjälp?
SHYLOCK: Signor Antonio, hur många gånger har ni ej förebått mig på Rialto för mina penningar och mina räntor. Jag utstod det med tålig axelryckning, ty man får tåla är ett arv för vår nation. Ni skällde mig för hedning och för blodhund, och på min judedräkt ni spottade, blott därför att jag nyttjar vad jag äger. Nåväl, nu syns det, att ni mig behöver. Jo jo! Ni kommer till mig, och ni säger:
”Shylock, jag vill ha mynt!” Så säger ni, ni som förut har spottat mig i skägget och sparkat mig, liksom man sparkar bort en hundracka från dörrn. Ni vill ha mynt. Vad bör jag svara er? Bör jag ej säga: ”Har hundar mynt? Och tror ni, att en hund kan låna ut tre tusende dukater?” Kanske jag skulle buga mig i stoftet och viska underdånigt som en slav och säga: ”Nådig herre, sista onsdag täcktes ni spotta på mig, sparka mig, och häromdagen fick jag heta hund; för dessa artigheter vill jag nu så mycket penningar er ge till låns.”
ANTONIO: Jag kunde kalla dig så än en gång och spotta på dig, även sparka dig. Om du vill låna oss den nämnda summan, så giv oss den, men icke som åt vänner, ty vänskap tog ej någonsin en skörd av ofruktbar metall ifrån sin vän; nej, låna hellre åt din fiende: är han ej punktlig, så kan du helt lugnt straffränta ta.
Renässansen 128
⸻

## s. 130

SHYLOCK: Nej, hör man, hur ni stormar! Jag vill stå väl med er och bli er vän, förgäta all den smälek ni har gjort mig, förhjälpa er ur nöden och ej taga ett öres ränta; men ni vill ej höra. – Det är ju mänskligt?
BASSANIO: Ja, det vore mänskligt.
SHYLOCK: Och denna mänsklighet vill jag er visa. Följ med mig till notarius publicus och giv mig er revers. Sätt upp för ro skull – ifall ni ej betalar mig tillbaka på dag och ort den summan eller den, allt efter sedelns lydelse – det vitet, att jag får skära ut ett skålpund kött utur er kropp, varhelst det lyster mig.
ANTONIO: Nå topp! Jag skriver under den reversen och prisar judens mänsklighet på köpet!
BASSANIO: För min skull får ej sådant vite sättas, då blir jag hellre i förlägenhet.
ANTONIO: Var obekymrad, det försittes icke. Om tvenne månader – en månad förrän sedeln är förfallen – väntar jag tre gånger tre den sedelns fulla värde.
SHYLOCK: O, fader Abraham! Se dessa kristna: hur deras eget hårda handlingssätt lär dem att missförstå andras tankar! – Säg, om han försummar sig, vad vinner jag, ifall jag skulle kräva ut mitt vite? Ett skålpund karlkött, skuret ur en karl, är det så mycket värt, så användbart som kött av får och nöt? Ännu en gång: jag söker blott hans vänskap med min väntjänst. Vill han ta mot den – gott! Om ej – farväl! Men låt mig ej bli skymfad för min godhet.
ANTONIO: Ja, Shylock, du skall få en sådan sedel.
SHYLOCK: Nå, möt mig genast hos notarien då; låt sätta upp vårt lustiga kontrakt, jag går och samlar in dukaterna, ser om mitt hus, som är i dålig hand och vaktas av en opålitlig slyngel. Jag kommer genast.
ANTONIO: Gode jude, skynda!
(Shylock går.)
⸻
Sida 130
William Shakespeare, Köpmannen i Venedig, 1600
Översättning av C. A. Hagberg
⸻

## s. 131

Här är den exakta avskriften av sidan 131, separat och med sidnumret markerat:
⸻
Samtala om texten
    1.    Varför är Shylock tveksam till att låna ut pengar till Antonio?
    2.    Ge exempel på trakasserier som Shylock fått utstå för att han är jude.
    3.    Varför menar Antonio att Shylocks verksamhet trots allt kan kritiseras?
    4.    Vad känner Bassanio inför lånevillkoren?
Diskutera
    1.    Hurdana är egentligen huvudpersonerna i Köpmannen i Venedig? Är Antonios inställning till Shylock försvarbar? Och hur ska man förstå Shylocks krav på Antonio, ifall inte lånet betalas tillbaka på utsatt tid?
    2.    Jämför Antonios lån med våra dagars sms-lån: Långivarens etik, tillgängligheten, nyttan för låntagaren, riskerna med skuldsättningen.
Undersök
Som alla pjäser spelas Köpmannen i Venedig med en regi som lyfter fram olika sidor i Shakespeares text. Olika uppsättningar har betonat olika saker i Shakespeares pjäs och fått skiftande mottagande. Gör en undersökning på nätet och ta reda på hur några uppmärksammade uppsättningar i Sverige av Köpmannen i Venedig mottogs och vilka reaktioner pjäserna mötte. Välj till exempel några av Dramatens uppsättningar av pjäsen: Alf Sjöbergs 1944 och 1962 samt Mats Eks 2004.
Shakespeares sätt att berätta
    •    Shakespeare skrev krönikespel, sagospel, komedier och tragedier. Han hämtade ofta motiv och stoff från antiken och medeltiden.
    •    Shakespeare inspirerades även av folktro och han använde mystiska gestalter som var välkända för publiken i sina pjäser.
    •    Karaktärerna i Shakespeares pjäser är komplexa, vilket innebär att de liknar vanliga människor. De påverkas av sin omgivning, av sådant de upplever och förändras ofta under handlingens gång. Shakespeares stora ryktbarhet beror bland annat på hans förmåga att skapa levande och dynamiska karaktärer.
    •    Shakespeares pjäser berättar om händelser som tilldrar sig under några dagar eller många år. Han berättar ofta med parallella handlingar.
    •    Shakespeare skrev på blankvers som är ett femtaktigt orimmat jambiskt versmått. Det betyder att den obetonade stavelsen kommer först, sedan den betonade.
Renässansen 131

## s. 132

Sida 132 – ”3 tragedier och 1 komedi”
Här får du handlingen sammanfattad i några av Shakespeares pjäser.
En midsommarnattsdröm
Med lätt och genialisk hand varierar Shakespeare förälskelsens och kärlekens tema med flera olika handlingar. Komedin En midsommarnattsdröm skildrar ett adelsbröllop i Aten. Människornas kärleksbekymmer i staden är bara en spegelbild av gudarnas och alla naturvä­sens kärleksspel i den fria naturen. Det är en lek med ”skuggor i en dröm”, säger Shakespeare med egna ord. Naturligtvis slutar spelet med att rätt älskande får varandra.
”Bra vrålat lejon.”
Macbeth
I tragedin Macbeth hotar kaos redan från första början: ”Rätt är fel, och fel är rätt”. Kampen om kungamakten förblindar Macbeth och hans hustru så att de släpper loss alla inneboende krafter att vilja förstöra. När de mördar sin kung Duncan drar de olycka över sig själva. Pjäsen är relativt sen i Shakespeares produktion och återspeglar ett nytt och oroligare politiskt läge efter Elizabeth I:s död och Jakob I:s tronillträde.
”Ske vad som helst! En dag kan vara svår, men genom värsta dag dock timmen går.”
⸻
”Sjung o gudinna” 132

## s. 133

Sida 133 – ”Hamlet” och ”Romeo och Julia”
Hamlet
Världens mest kända pjäs och Shakespeares första riktigt stora tragedi. Hamlets far dör och hans mor gifter om sig med den döde makens bror. Prins Hamlets spelade galenskap och hans mors otillåtna kärlek till sin svåger binder samman två gamla motiv – Shakespeare kombinerar de två. Den springande punkten är just om Hamlet är galen eller bara spelar galen. Det är användandet av Hamlets far som driver handlingen framåt genom prinsens osäkerhet på om han ska lita på vad vålnaden säger eller ej. Shakespeare använder en av medeltidens favoritankar – den om den givna världsordningen. Om den störs riskerar hela skapelsen att störtas i kaos.
”Vad läser ni, min prins? Ord, ord, ord!”
Romeo och Julia
Pojke möter flicka, men deras familjer är dödsfiender och så drabbar de två släkterna samman i något som i dag skulle rubriceras som gängbråk och ungdomsvåld. Romeos och Julias kärlek är vacker, sårbar och hopplös. De dör på grund av ett missförstånd i varandras armar och sensmoralen är att det är bäst att försöka lösa sina konflikter med fredliga medel. Storfilmen Titanic och musikalen West Side Story är varianter av det elisabethanska kärleksdramat som även har en antik förebild i berättelsen om Pyramus och Thisbe i Ovidius Förvandlingar (se s. 70).
”Vad strålar genom fönstret där? Det östern är, och Julia är solen.”
⸻
Renässansen 133
