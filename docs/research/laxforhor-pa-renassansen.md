# Läxförhör och Facit – Renässansen & Shakespeare

``` text

Del A – Kortsvar (2–10 ord)

1. Vad betyder ”renässans” och vad föds på nytt? (1p)
2. Var och ungefär när började renässansen? (2p)
3. Vilken uppfinning var avgörande för kunskapsspridningen – och varför? (1p)
4. Nämn två drag som kännetecknar en ”renässansmänniska” (1p)
5. Varför bör en furste vara både lejon och räv? (1p)
6. Vad kallas versmåttet Shakespeare ofta använder? (1p)
7. Nämn en tragedi och en komedi av Shakespeare (2p)

Del B – Längre svar (max 50 ord)

8. Beskriv kärnfullt hur Don Quijote och Sancho Panza speglar två sidor av renässansens tankar och ideal.

10. Redogör kort för varför Machiavelli skrev Fursten och hans huvudargument för att en furste inte behöver hålla sina löften.

11. Vilka besökte Globe Theatre, hur var platserna och hur påverkade publiken pjäsernas innehåll? 
 
12. Beskriv kontrasten i hur Shylock framställs i Köpmannen i Venedig. Använd tydliga exempel från läroboken.

```

```text

Facit

Del A – Kortsvar

1. “Pånyttfödelse”; antikens konst, litteratur, arkitektur.

2. Norditalien/Italien/Italiens självständiga stadsstater/Florens; (i slutet av) 1300-talet.

3. Boktryckarkonsten – snabb och bred spridning av texter.

4. Mångsidig och nyfiken; undersöker/prövar själv; både vetenskap och kultur/konst är viktigt; generalist/universalgeni (snarare än medeltidens specialist).

5. Lejon = kraft/avskräckning; räv = list/klokhet.

6. Blankvers (orimmad jambisk pentameter, femtaktig jamb).

7. Kan till exempel besvaras med följande exempel:
Tragedi (ex.): Macbeth, Hamlet eller Romeo och Julia.
Komedi (ex.): En midsommarnattsdröm eller Köpmannen i Venedig.

Del B – Längre svar

8. Fursten – varför skriven och huvudargumentet om löften

Ditt svar ska innehålla något som motsvarar:
Varför skriven: italiensk splittring och krig; behov av ordning/trygghet.

Huvudargumentet: människosynen är realistisk (inte helt god/ond); därför kan en furste bryta löften när rikets nytta kräver det eller när skälen bakom löftet fallit bort (vara lejon och räv).

Exempel (≈35–40 ord):
Machiavelli skriver i ett splittrat, krigshärjat Italien för att visa hur ordning kan skapas. Människan är varken helt god eller helt ond; den som alltid håller ord utnyttjas. Därför får fursten bryta löften om rikets nytta kräver det och vara både lejon och räv.

9. Don Quijote – två sidor av renässansen

Ditt svar ska innehålla något som motsvarar:

Don Quijotes idealistiska drivkraft, fantasi och tro på det personliga uppdraget – renässansens hyllning av individens handlingskraft.

Sancho Panzas jordnära realism och kritik av riddarillusionerna – den prövande, verklighetsförankrade sidan av renässanshumanismen.

Exempel (≈35–40 ord):
Don Quijote följer sin egen fantasi, ser väderkvarnar som jättar och jagar sitt ideal – renässansens tro på individen. Sancho Panza håller honom i verkligheten med praktiskt förnuft. Tillsammans visar de både modigt nytänkande och kritisk realism.

10. Globe Theatre – publik och påverkan

Ditt svar ska innehålla något som motsvarar:

Vem som kom: blandad publik – vanligt folk och förmögna.

Platser: billiga ståplatser framför scenen; upphöjda gallerier med sittplatser för rika.

Påverkan på innehåll: grova skämt/aktuella blinkningar för ståplats; högtidliga partier och lärda hänsyftningar för gallerierna. Repertoaren var bred och rörlig.

Exempel (≈35–40 ord):
Publiken var blandad: ståplatser för vanligt folk på gården och sittplatser i upphöjda gallerier för de rika. Det styrde innehållet: grova skämt och dagsaktuella anspelningar för ståplats, högtidliga partier och lärda hänsyftningar för gallerierna; trupperna höll bred, rörlig repertoar.

11. Shylock – kontrast i framställningen

Ditt svar ska innehålla något som motsvarar:

”Antagonist-sidan”: villkoret ”ett skålpund kött” ur Antonios kropp om han inte betalar i tid.

”Sympati-sidan”: upprepade kränkningar mot Shylock (spottad på, kallad ”hund”); hans replik ”Och denna mänsklighet vill jag er visa …” används ironiskt mot deras brist på mänsklighet.

Slutsats: Shakespeare bekräftar samtidens antisemitiska föreställningar och utmanar dem genom att göra Shylocks hårda hållning begriplig.

Exempel (≈35–40 ord):
Shylock kräver ”ett skålpund kött” om Antonio inte betalar i tid – tydligt antagonistiskt. Samtidigt har han förödmjukats (spottad på, kallad ”hund”) och talar ironiskt om ”mänsklighet”. På så vis både bekräftar pjäsen tidens antisemitiska föreställningar och utmanar dem.

```
